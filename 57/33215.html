<article class="chapter">
    <h2 class="chapter__header-title">ราโชวาทชาดก</h2>
    <div class="chapter__summary">ชนะคนโกรธด้วยความไม่โกรธ. ชนะคนไม่ดีด้วยความดี. ชนะคนตระหนี่ด้วยการให้. ชนะคนพูดเหลาะแหละด้วยคำสัตย์.</div>

    <!--57	27	0001	151-->
    <span id="57_1" class="chapter__page-mark" data-volume="57" data-page="1"></span>

    <span class="chapter__meta">พระสุตตันตปิฎก</span>
    <span class="chapter__meta">ขุททกนิกาย ชาดก</span>
    <span class="chapter__meta">เล่มที่ ๓ ภาคที่ ๓</span>
    <blockquote>ขอนอบน้อมแด่พระผู้มีพระภาคอรหันตสัมมาสัมพุทธเจ้าพระองค์นั้น</blockquote>
    <span class="chapter__meta">ทุกนิบาตชาดก</span>
    <span class="chapter__meta">๑. ทัฬหวรรค</span>

    <span class="chapter__title">๑. ราโชวาทชาดก</span>
    <span class="chapter__subtitle">ว่าด้วยวิธีชนะ</span>
    <div class="chapter__item">
        <span class="chapter__item__number" data-number="151">[๑๕๑]</span>
        <blockquote>
            พระเจ้าพัลลิกราชทรงชนะความกระด้างต่อผู้ที่กระด้าง<br>
            ทรงชนะคนอ่อนด้วยความอ่อน<br>
            ทรงชนะคนดีด้วยความดี<br>
            ทรงชนะคนไม่ดีด้วยความไม่ดี<br>
            พระราชาพระองค์นี้เป็นเช่นนี้<br>
            ดูก่อนนายสารถีท่านจงหลีกทางถวายพระราชาของเราเถิด.<br>
        </blockquote>
    </div>
    <!--57	27	0002	152-->
    <span id="57_2" class="chapter__page-mark" data-volume="57" data-page="2"></span>
    <div class="chapter__item">
        <span class="chapter__item__number" data-number="152">[๑๕๒]</span>
        <blockquote>
            พระเจ้าพาราณสีทรงชนะคนโกรธด้วยความไม่โกรธ<br>
            ทรงชนะคนไม่ดีด้วยความดี<br>
            ทรงชนะคนตระหนี่ด้วยการให้<br>
            ทรงชนะคนพูดเหลาะแหละด้วยคำสัตย์<br>
            พระราชาพระองค์นี้เป็นเช่นนี้<br>
            ดูก่อนนายสารถีท่านจงหลีกทางถวายพระราชาของเราเถิด.<br>
        </blockquote>
    </div>

    <span class="chapter__meta">จบ ราโชวาทชาดกที่ ๑</span>
    <span class="chapter__meta">อรรถกถาทัฬหวรรค</span>
    <span class="chapter__meta">ทุกนิบาต</span>
    <span class="chapter__title">อรรถกถาราโชววาทชาดกที่ ๑</span>

    <p>
        พระศาสดาเมื่อทรงประทับอยู่ ณ พระวิหารเชตวัน ทรงปรารภโอวาทของพระราชา ตรัสพระธรรมเทศนานี้มีคำเริ่มต้นว่า
        ทฬฺหํ ทฬฺหสฺส ขิปติ ดังนี้.
    </p>
    <span id="57_3" class="chapter__page-mark" data-volume="57" data-page="3"></span>
    <p>
        โอวาทของพระราชานั้นจักมีแจ้งในเตสกุณชาดก. ในวันหนึ่งพระเจ้าโกศลทรงวินิจฉัยคดีเรื่องหนึ่ง ซึ่งวินิจฉัยไว้ไม่ดี
        มีอคติ
        เสร็จแล้วเสวยพระกระยาหารเช้า ทั้งๆที่มีพระหัตถ์เปียก
        <!--57	27	0003	152-->
        เสด็จขึ้นทรงราชรถที่จัดไว้เรียบร้อยแล้ว เสด็จไปเฝ้าพระศาสดา
        ทรงหมอบลงแทบพระบาทอันมีสิริดุจดอกปทุมบานถวายบังคมพระศาสดา ประทับนั่ง ณ ที่สมควรส่วนข้างหนึ่ง. ลำดับนั้น
        พระศาสดาได้ตรัสปฏิสันถารกะพระเจ้าโกศลว่า
    </p>
    <q>ขอต้อนรับมหาบพิตร พระองค์เสด็จมาจากไหนแต่ยังวัน.</q>
    <p>พระเจ้าโกศลกราบทูลว่า</p>
    <q>ข้าแต่พระองค์ผู้เจริญ วันนี้ข้าพระองค์วินิจฉัยคดีเรื่องหนึ่งซึ่งวินิจฉัยไว้ไม่ดี จึงไม่มีโอกาส
        บัดนี้พิจารณาคดีนั้นเสร็จแล้ว จึงบริโภคอาหารทั้งๆ ที่มือยังเปียก มาเฝ้าพระองค์นี่แหละพระเจ้าข้า.</q>
    <p>พระศาสดาตรัสว่า</p>
    <q>
        ขอถวายพระพรชื่อว่าการวินิจฉัยโดยทํานองคลองธรรมเป็นความดี เป็นทางสวรรค์แท้.
        ก็ข้อที่มหาบพิตรได้โอวาทจากสำนักของผู้เป็นสัพพัญญูเช่นตถาคต
        ทรงวินิจฉัยคดีโดยทํานองคลองธรรมนี้ไม่อัศจรรย์เลย
        การที่พระราชาทั้งหลายในกาลก่อน ทรงสดับโอวาทของเหล่าบัณฑิต ทั้งที่ไม่ใช่สัพพัญญู
        แล้วทรงวินิจฉัยคดีโดยทํานองคลองธรรม เว้นอคติสี่อย่าง บำเพ็ญทศพิธราชธรรม ไม่ให้เสื่อมเสีย
        เสวยราชสมบัติโดยธรรม บำเพ็ญทางสวรรค์ เสด็จไปแล้วนี่แหละน่าอัศจรรย์.
    </q>
    <p>พระเจ้าโกศลกราบทูลอาราธนา พระองค์จึงทรงนำเรื่องในอดีตมาเล่าถวาย.</p>
    <span id="57_4" class="chapter__page-mark" data-volume="57" data-page="4"></span>
    <p>
        ในอดีตครั้งเมื่อพระเจ้าพรหมทัตเสวยราชสมบัติอยู่ในกรุงพาราณสี
        พระโพธิสัตว์ทรงถือปฏิสนธิในพระครรภ์ของพระอัครมเหสีของพระราชานั้น ได้รับการบริหารพระครรภ์
        <!--57	27	0004	152-->เป็นอย่างดี ทรงประสูติจากพระครรภ์ของพระมารดา โดยสวัสดิภาพ.
        ในวันขนานพระนาม พระชนกชนนีได้ทรงตั้งพระนามของพระโพธิสัตว์ว่า พรหมทัตกุมาร.
    </p>
    <p>พรหมทัตกุมารนั้น ได้เจริญวัยขึ้นโดยลำดับ เมื่อพระชนม์ได้ ๑๖ พรรษา
        เสด็จไปเมืองตักกศิลา ทรงสำเร็จศิลปศาตร์ทุกแขนง เมื่อพระชนกสวรรคตทรงดำรงอยู่ในราชสมบัติ
        ครอบครองราชสมบัติโดยทํานองคลองธรรม ทรงวินิจฉัยคดีไม่ล่วงอคติ มีฉันทาคติเป็นต้น.
        เมื่อพระองค์เสวยราชสมบัติโดยธรรมอย่างนี้ มีพวกอำมาตย์ต่างก็วินิจฉัยคดีโดยธรรมเหมือนกัน.
        เมื่อคดีทั้งหลายได้รับการวินิจฉัยโดยธรรม จึงไม่มีคดีโกงเกิดขึ้น
        เพราะไม่มีคดีโกงเหล่านั้น การร้องทุกข์ ณ พระลานหลวง เพื่อให้เกิดคดีก็หมดไป.
        พวกอำมาตย์นั่งบนบัลลังก์วินิจฉัยตลอดวันไม่เห็นใคร มาเพื่อให้วินิจฉัยคดี ต่างก็ลุกกลับไป.
        สถานที่วินิจฉัยคดีก็ถูกทอดทิ้ง.</p>
    <p>พระโพธิสัตว์ทรงดำริว่า</p>
    <q>
        เมื่อเราครองราชสมบัติโดยธรรม ไม่มีผู้คนมาให้วินิจฉัยคดี ไม่มีผู้มาร้องทุกข์ สถานที่วินิจฉัยคดีก็ถูกทอดทิ้ง.
        บัดนี้เราควรตรวจสอบโทษของตน ครั้นเรารู้ว่านี่เป็นโทษของเรา จักละโทษนั้นเสีย
        ประพฤติในสิ่งที่เป็นคุณเท่านั้น.
    </q>

    <span id="57_5" class="chapter__page-mark" data-volume="57" data-page="5"></span>
    <p>
        จำเดิมแต่นั้นมา พระโพธิสัตว์ก็ทรงสำรวจดูว่า จะมีใครๆพูดถึงโทษของเราบ้างหนอ ครั้นไม่ทรงเห็นใครๆกล่าวถึงโทษ
        ในระหว่างข้าราชบริพารภายใน ทรงสดับแต่คำสรรเสริญ
        <!--57	27	0005	152-->คุณของพระองค์ถ่ายเดียว ทรงดำริว่า
    </p>
    <q>
        ชะรอยชนเหล่านี้ เพราะกลัวเราจึงไม่กล่าวถึงโทษ กล่าวแต่คุณเท่านั้น
    </q>
    <p>
        จึงทรงสอบข้าราชบริพารภายนอก แม้ในหมู่ข้าราชบริพารเหล่านั้น ก็ไม่ทรงเห็น จึงทรงสอบชาวเมืองภายในพระนคร
        ทรงสอบชาวบ้านที่ทวารทั้งสี่นอกพระนคร แม้ในที่นั้นก็มิได้ทรงเห็นใครๆกล่าวถึงโทษ
        ทรงสดับแต่คำสรรเสริญของพระองค์ถ่ายเดียว
        จึงทรงดำริว่า
    </p>
    <q>เราจักตรวจสอบชาวชนบท</q>
    <p>
        ทรงมอบราชสมบัติให้เหล่าอำมาตย์ เสด็จขึ้นรถไปกับสารถีเท่านั้น ทรงปลอมพระองค์ไม่ให้ใครรู้จัก เสด็จออกจากพระนคร
        พยายามสอบสวนชาวชนบท จนเสด็จถึงภูมิประเทศชายแดน ก็มิได้ทรงเห็นใครๆกล่าวถึงโทษ ทรงสดับแต่คำสรรเสริญพระคุณ
        จึงทรงบ่ายพระพักตร์สู่พระนคร เสด็จกลับตามทางหลวงจากเขตชายแดน.
    </p>
    <p>
        ในเวลานั้น แม้พระเจ้าโกศลพระนามว่า พัลลิกะ ก็ทรงครอบครองราชสมบัติโดยธรรม
        ทรงตรวจสอบหาโทษในบรรดาข้าราชบริพารภายในเป็นต้น มิได้ทรงเห็นใครๆกล่าวถึงโทษเลย
        ทรงสดับแต่คำสรรเสริญพระคุณของพระองค์เหมือนกันจึงทรงตรวจสอบชาวชนบท ได้เสด็จถึงประเทศนั้น.
    </p>
    <p>
        กษัตริย์ทั้งสอง ได้ปะจันหน้ากันที่ทางเกวียนอันราบลุ่มแห่งหนึ่ง ไม่มีทางที่รถจะหลีกกันได้.
        สารถีของพระเจ้าพัลลิกะ จึงพูดกะสารถีของพระเจ้าพาราณสีว่า
    </p>
    <q>จงหลีกรถของท่าน</q>
    <p>สารถีของพระเจ้าพาราณสีก็ตอบว่า</p>
    <span id="57_6" class="chapter__page-mark" data-volume="57" data-page="6"></span>
    <q>
        พ่อมหาจำเริญ ขอให้ท่าน
        <!--57	27	0006	152-->
        หลีกรถของท่านเถิด บนรถนี้มีพระเจ้าพรหมทัตมหาราช ผู้ครอบครองราชสมบัติในกรุงพาราณสีประทับนั่งอยู่
    </q>
    <p>สารถีอีกฝ่ายหนึ่งก็พูดว่า</p>
    <q>
        พ่อมหาจำเริญ บนรถนี้พระเจ้าพัลลิกะ
        มหาราชผู้ครอบครองราชสมบัติแคว้นโกศลก็ประทับนั่งอยู่
        ขอท่านได้โปรดหลีกรถของท่าน แล้วให้โอกาสแก่รถของพระราชาของเราเถิด
    </q>
    <p>สารถีของพระเจ้าพาราณสีดำริว่า</p>
    <q>แม้ผู้ที่นั่งอยู่ในรถนี้ก็เป็นพระราชาเหมือนกัน เราจะควรทำอย่างไรดีหนอ</q>
    <p>
        นึกขึ้นได้ว่า มีอุบายอย่างหนึ่ง เราจักถามถึงวัยให้รถของพระราชาหนุ่ม
        หลีกไป แล้วให้พระราชทานโอกาสแก่พระราชาแก่ ครั้นตกลงใจแล้ว จึงถามถึงวัยของพระเจ้าโกศลกะสารถี แล้วกำหนดไว้
        ครั้นทราบว่าพระราชาทั้งสองมีวัยเท่ากัน จึงถามถึงปริมาณราชสมบัติ กำลัง ทรัพย์ ยศ ชาติ โคตร ตระกูล ประเทศ
        ครั้นทราบว่า ทั้งสองฝ่ายเป็นผู้ครอบครองรัชสีมาประมาณ
        ฝ่ายละสามร้อยโยชน์ มีกำลัง ทรัพย์ ยศ ชาติ โคตร ตระกูล
        และประเทศเท่ากัน แล้วคิดต่อไปว่า เราจักให้โอกาสแก่ผู้มีศีล จึงถามว่า
    </p>
    <q>พ่อมหาจำเริญ ศีลและมารยาทแห่งพระราชาของท่านเป็นอย่างไร</q>
    <p>
        เมื่อเขาประกาศสิ่งที่เป็นโทษแห่งพระราชา
        ของตน โดยนึกว่าเป็นคุณ จึงกล่าวคาถาแรกว่า:
    </p>
    <span id="57_7" class="chapter__page-mark" data-volume="57" data-page="7"></span>
    <blockquote>
        พระเจ้าพัลลิกราชทรงชนะคนกระด้างด้วยความกระด้าง<br>
        ทรงชนะคนอ่อนโยนด้วยความ
        <!--57	27	0007	152-->อ่อนโยน<br>
        ทรงชนะคนดีด้วยความดี<br>
        ทรงชนะคนไม่ดีด้วยความไม่ดี<br>
        พระราชาพระองค์นี้เป็นเช่นนั้น<br>
        ดูก่อนสารถีท่านจงหลีกทางถวายพระราชาของเราเถิด.
    </blockquote>
    <p>
        ในบทเหล่านั้นบทว่า ทฬฺหํ ทฬฺหสฺส ขิปติ ความว่า สารถี
        ของพระเจ้าพัลลิกะชี้แจงว่า ผู้ใดเป็นคนกระด้าง มีกำลังควร
        ชนะด้วยการประหารหรือด้วยวาจาอันกระด้าง ก็ใช้การประหาร
        หรือวาจาอันกระด้างต่อผู้นั้น พระเจ้าพัลลิกะทรงใช้ความกระด้าง
        ชนะผู้นั้นอย่างนี้.
    </p>
    <p>บทว่า พลฺลิโก เป็นชื่อของพระราชาพระองค์นั้น.</p>
    <p>
        บทว่า มุทุนา มุทุํ ความว่า พระเจ้าพัลลิกะทรงใช้ความ
        อ่อนโยนชนะบุคคลอ่อนโยน ด้วยอุบายอันอ่อนโยน.
    </p>
    <p>
        บทว่า สาธุมฺปิ สาธุนา เชติ อสาธุมฺปิ อสาธุนา ความว่า สารถีของพระเจ้าพัลลิกะชี้แจงต่อไปว่า ชนเหล่าใดเป็นคนดี
        คือเป็น
        สัตบุรุษ พระองค์ทรงใช้ความดีชนะชนเหล่านั้น ด้วยอุบายอันดี.
        ส่วนชนเหล่าใดเป็นคนไม่ดี พระองค์ก็ทรงใช้ความไม่ดีชนะชนเหล่านั้น ด้วยอุบายที่ไม่ดีเหมือนกัน.
    </p>
    <p>
        บทว่า เอตาทิโส อยํ ราชา ความว่า พระเจ้าโกศลของพวกเรา ทรงประกอบด้วยศีล และมารยาทเห็นปานนี้.
    </p>
    <p>
        บทว่า มคฺคา อุยฺยาหิ สารถิ ความว่า สารถีของพระเจ้าพัลลิกะพูดว่า
        ขอท่านจงหลีกรถของตนจากทางไปเสีย คือจงไปนอกทาง ให้ทางแก่พระราชาของพวกเรา.
    </p>
    <span id="57_8" class="chapter__page-mark" data-volume="57" data-page="8"></span>
    <p>
        <!--57	27	0008	152-->ลำดับนั้นสารถีของพระเจ้าพาราณสี กล่าวกะสารถีของพระเจ้าพัลลิกะว่า
    </p>
    <q>ท่านกล่าวถึงพระคุณของพระราชาของท่านหรือ</q>
    <p>เมื่อเขาตอบว่า ใช่แล้ว สารถีของพระเจ้าพาราณสีจึงกล่าวต่อไปว่า</p>
    <q>ผิว่าเหล่านี้เป็นพระคุณ สิ่งที่เป็นโทษจะมีเพียงไหน</q>
    <p>สารถีของพระเจ้าพัลลิกะกล่าวว่า</p>
    <q>เหล่านี้เป็นโทษก็ตามเถิด แต่พระราชาของท่านมีพระคุณเช่นไรเล่า</q>
    <p>สารถีของพระเจ้าพาราณสีกล่าวว่า ถ้าเช่นนั้นท่านจงฟัง แล้วกล่าวคาถาที่สองว่า:</p>
    <blockquote>
        พระเจ้าพาราณสีทรงชนะคนโกรธด้วยความไม่โกรธ<br>
        ทรงชนะคนไม่ดีด้วยความดี<br>
        ทรงชนะคนตระหนี่ด้วยการให้<br>
        ทรงชนะคนพูดเหลาะแหละด้วยคำสัตย์<br>
        พระราชาพระองค์นี้เป็นเช่นนั้น<br>
        ดูก่อนสารถีท่านจงหลีกทางถวายพระราชาของเราเถิด.
    </blockquote>
    <p>
        ในบทเหล่านั้น บทว่า เอตาทิโส ความว่า พระราชาทรงประกอบด้วยคุณเหล่านี้ ที่กล่าวไว้โดยนัยมีอาทิว่า
        พึงชนะคนโกรธด้วยความไม่โกรธ ดังนี้ อธิบายว่า พระราชาพระองค์นี้พระองค์เองไม่โกรธ
        ทรงชนะบุคคลผู้โกรธด้วยความไม่โกรธ<br>
        พระองค์เองเป็นคนดี ทรงชนะคนไม่ดีด้วยความดี<br>
        พระองค์เองเป็นผู้ทรงบริจาค ทรงชนะคนตระหนี่เหนียวแน่นด้วยการบริจาค<br>
        พระองค์เองตรัสความจริง ทรงชนะคนพูดเหลาะแหละด้วยคำจริง.
    </p>
    <span id="57_9" class="chapter__page-mark" data-volume="57" data-page="9"></span>
    <p>
        <!--57	27	0009	152-->บทว่า มคฺคา อุยฺยาหิ ความว่า สารถีของพระเจ้าพาราณสีกล่าวว่า
        ท่านสารถีผู้เป็นสหาย ขอได้โปรดหลีกจากทาง จงให้ทางแก่พระราชาของพวกเราผู้ประกอบด้วยคุณ
        คือศีลและมารยาทมีอย่างนี้ พระราชาของพวกเราสมควรแก่ทางดำเนิน.
    </p>
    <p>
        เมื่อสารถีของพระเจ้าพาราณสีกล่าวอย่างนี้แล้ว
        พระเจ้าพัลลิกะและสารถีทั้งสองก็เสด็จและลงจากรถปลดม้าถอยรถถวายทางแด่พระเจ้าพาราณสี.
        พระเจ้าพาราณสี ถวายโอวาทแด่พระเจ้าพัลลิกะว่า ธรรมดาพระราชาควรทรงกระทำอย่างนี้ๆ
        แล้วเสด็จไปกรุงพาราณสี ทรงกระทำบุญมีทานเป็นต้น ทรงเพิ่มพูนทางสวรรค์ในเวลาสุดสิ้นพระชนม์.
    </p>
    <p>แม้พระเจ้าพัลลิกะก็ทรงรับพระโอวาท ของพระเจ้าพาราณสี ทรงสอบสวนชาวชนบท เสด็จไปทั่วพระนคร ไม่เห็น
        มีผู้กล่าวโทษของพระองค์ จึงกระทำบุญมีทานเป็นต้น ทรงเพิ่ม
        พูนทางสวรรค์ ในเวลาสุดสิ้นพระชนม์.</p>
    <p>พระศาสดาทรงนำพระธรรมเทศนานี้มาเพื่อทรงถวาย
        โอวาทแด่พระเจ้าโกศล แล้วทรงประชุมชาดก</p>
    <p>
        นายสารถีของพระเจ้าพัลลิกะ ครั้งนั้นได้เป็นพระโมคคัลลานะ<br>
        พระเจ้าพัลลิกะ ได้เป็นพระอานนท์<br>
        สารถีของพระเจ้าพาราณสี ได้เป็นพระสาริบุตร<br>
        ส่วนพระราชาคือ ตถาคตเอง.
    </p>
    <span class="chapter__meta">จบ อรรถกถาราโชวาทชาดกที่ ๑</span>
</article>